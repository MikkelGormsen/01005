\section{Indledning}
%En geodæt er defineret som den kurve der realiserer den korteste strækning imellem 2 punkter. Er kurven ikke begrænset af en anden funktion, vil kurven være en ret linje mellem de to punkter. Er kurven derimod begrænset til at følge en funktion, f.eks. en rumkurve begrænset således at alle dens punkter er indeholdt i en flade, vil kurven kun kunne forbinde punkter der befinder sig på fladen, og hvis fladen ikke er et plan vil geodæten ikke nødvendigvis være en ret linje. Denne rapport søger at udlede ligningerne der bruges til at finde geodæter i planet og rummet, og derefter anvende disse ligninger til at finde geodæter for forskellige flader. Det vil for nogle flader være umuligt at finde analytiske løsninger til disse ligninger og vi vil derfor benytte CAS-programmet Maple til at løse ligningerne numerisk.

En geodæt er defineret som den kurve der realiserer den korteste strækning mellem to punkter. Det vil være en ret linje mellem de to punkter, hvis kurven ikke er begrænset til at følge en flade. Hvis kurven derimod er begrænset til at følge en flade, så er kurven ikke nødvendigvis en ret linje(om end den i særlige tilfælde godt kan være). Geodæter kan for eksempel bruges til at finde den korteste strækning for luftfart mellem to destinationer, så man kan spare på tid og brændstof. Denne rapport omhandler udledningen af ligningerne til at finde geodæter og udregning af geodæter på definerede flader. Nogle af disse geodæter lader sig ikke løse analytisk og må derfor løses numerisk med CAS-værktøjet Maple.